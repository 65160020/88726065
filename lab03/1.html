<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>ปารีสจ่อขึ้นค่าตั๋วรถไฟใต้ดินเกือบ 2 เท่า รับโอลิมปิก 2024</title>
    <link rel="stylesheet" href="css/mystyles.css">
</head>
<body>
    <time datetime="2023-11-29">29 พฤษจิกายน 2566</time>
</header>
<img src="https://static.thairath.co.th/media/dFQROr7oWzulq5Fa5LJDL0LSf4FYKbiD8EQl18gdVZNxwqDMyfDPZkfgl47kyuYJJW5.webp" alt="รูปภาพประกอบบทความ">
<ul>
    <li>ปารีสจ่อขึ้นค่าตั๋วรถไฟใต้ดินเกือบ 2 เท่า รับโอลิมปิก 2024</li>
</ul>
<p>
    กรุงปารีสจ่อขึ้นค่าโดยสารรถไฟใต้ดินเกือบ 2 เท่า ขณะเป็นเจ้าภาพจัดแข่งขันมหกรรมกีฬาโอลิมปิก และพาราลิมปิก 2024

    วันที่ 29 พ.ย. 2566 สำนักข่าวต่างประเทศรายงานว่า ประธานสภาเขตกรุงปารีส ประเทศฝรั่งเศส กล่าววานนี้ (28 พ.ย.) กรุงปารีส เตรียมขึ้นราคาค่าโดยสารรถไฟใต้ดินชั่วคราวในช่วงที่เป็นเจ้าภาพจัดมหกรรมกีฬาโอลิมปิก และพาราลิมปิก ที่จะจัดขึ้นระหว่าวันที่ 26 ก.ค. - 11 ส.ค. และ 28 ส.ค. - 8 ก.ย. ปี ค.ศ.2024 ตามลำดับ เนื่องจากคาดการณ์ว่าบริการขนส่งสาธารณะจะไม่เพียงพอต่อความต้องการ ทำให้กรุงปารีสต้องเพิ่มบริการชั่วคราว ส่งผลให้ทางการมีค่าใช้จ่ายเพิ่มขึ้นอย่างมาก แต่ทั้งนี้กรุงปารีสย้ำว่าค่าโดยสารใหม่จะเป็นราคาที่เป็นธรรมกับนักท่องเที่ยว ขณะที่ชาวปารีสที่ถือตั๋วโดยสารรายเดือน และรายปี จะไม่ได้รับผลกระทบ
    
    วาเลอรี เปเครส ประธานสภาเขตกรุงปารีส กล่าวว่า กรุงปารีส จะออกบัตรโดยสารใหม่ 'ปารีส พาส 2024' เพื่อให้นักท่องเที่ยวสามารถเดินทางทั่วกรุงปารีส โดยมีค่าใช้จ่ายที่ 16 ยูโรต่อวัน (610 บาท) และสูงถึง 70 ยูโรต่อสัปดาห์ (2,670 บาท) ซึ่งถือว่าเป็นราคาที่เป็นธรรมสำหรับนักท่องเที่ยว
    
    ในระหว่างช่วงมหกรรมกีฬาโอลิมปิก และพาราลิมปิก 2024 กรุงปารีสจะปรับขึ้นราคาตั๋วโดยสารใต้ดินแบบเที่ยวเดียวจาก 2.1 ยูโร (80 บาท) เป็น 4 ยูโร (153 บาท) ซึ่งการปรับขึ้นก็เป็นผลจากการเพิ่มการให้บริการ หากนักท่องเที่ยวไม่ร่วมรับผิดชอบค่าใช้จ่ายส่วนนี้ ภาระค่าใช้จ่ายจะตกอยู่กับชาวปารีสแทน
    
    อย่างไรก็ดี เมื่อสัปดาห์ที่แล้ว นายกเทศมนตรีกรุงปารีส ออกมาโจมตีข้อเสนอนี้ของเปเครส โดยให้เหตุผลว่ากรุงปารีสไม่ได้มีความพร้อมที่จะเพิ่มบริการขนส่งสาธารณะได้อย่างที่ประธานสภาเขตฯ กล่าวไว้
    
    สวนทางกับ เคลมองต์ โบน รัฐมนตรีกระทรวงคมนาคม ที่ได้ออกมาสนับสนุนข้อเสนอเปเครส พร้อมแย้งว่ากรุงปารีสมีความพร้อมรองรับ และให้บริการแก่นักท่องเที่ยวในช่วงโอลิมปิกและพาราลิมปิก และเสริมว่าชาวปารีสจะต้องไม่ได้รับผลกระทบจากเรื่องนี้. 
<br>
</p>
<a href="blog.html">ย้อนกลับ</a>
</body>
</html>